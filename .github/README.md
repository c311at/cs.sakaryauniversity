# Sakarya Üniversitesi | Bilgisayar ve Bilişim Bilimleri Fakültesi

<b>TARİHÇE</b>

1994 yılında eğitim-öğretime başlayan bölümümüz lisans, yüksek lisans ve doktora programlarının yanı sıra tamamen uzaktan eğitimle verdiğimiz e-Bilişim Teknolojileri Tezsiz Yüksek Lisans programıyla da değişik meslek mezunlarını bilişim uzmanı yapmaya devam edeceğiz.Üniversite-sanayi işbirliğinde Türkiye'de devrim sayılabilecek bir projeyi Ford Otosan'la 2008 Nisan ayında başlattık ve büyük bir başarıyla sürdürüyoruz. Gelişen eğitim kadromuz ile arka arkaya 2 yıl Bilgisayar Mühendisliği bölümleri arasında öğretim elemanı başına en fazla SCI yayın yapma başarılarını da göstermiştir.Sapanca gölünün eşsiz manzarası ve geniş yurt imkanlarıyla kampüsümüz, hayatınızın önemli yıllarının bir kısmını geçirirken mutlu olmanızı da sağlayacaktır.  

------------------------------------------------------------------------------------------------------------------------------

<b>MİSYON ve VİZYON</b>

<i>Misyonumuz:</i>
Bilgisayar ve bilişim alanındaki teknolojik ve bilimsel gelişmeleri takip edebilen, yetkin, yaratıcı, bilimsel üretim gücüne sahip, bilim ve deneyi esas kabul eden, katılımcı, sayısal ve akademik düşünme gücüne sahip, öğrenmeyi öğrenmiş, sorumluluk almaktan kaçınmayan, lisans ve lisansüstü seviyede bireyler yetiştiren ve teknoloji ve bilim üreten ve uluslararası alanda üretilen bilgiyi oplumsal ve endüstriyel faydaya dönüştürmeye katkıda bulunan bir bölüm olmaktır.

<i>Vizyonumuz:</i>
SAÜ Bilgisayar mühendisliği eğitimde öncü ve lider olmayı hedeflemiştir.
Araştırma geliştirme laboratuar altyapısının oluşturulması ile araştırma ve geliştirme potansiyelini geliştirmek.
Çağdaş ve teknolojik gelişmelere paralel olarak araştırma , geliştirme ve eğitim altyapısını hızlı bir şekilde ve sürekli olarak geliştirmek.
Birinci derecede amacı, bilgisayar bilimini üretici bir güç haline getirmek ve bilgisayar teknolojisindeki gelişmeleri daha yakından takip edebilmek olan bölümde temel bilgisayar alt yapısını bu amaca uygun bir şekilde bütün birimlerde oluşturmak ve periyodik olarak yenilemek.
Özellikle Bilgisayar Mühendisliği öğrenimi için giderek önemi artan interaktif eğitim alt yapısını oluşturmak ve teknik donanım, araç ve gereçler olarak daha iyi laboratuar, ders işleme ve anlatımı ile daha etkin, verimli ve kaliteli eğitim sağlamak.
Endüstrimize ve toplumumuza katkı sağlamak amacı ile, üretilen bilgiyi toplumsal ve endüstriyel faydaya dönüştürmeyi sağlayacak projeler üretmek.
Temelde, yapısında bilgisayar teknolojilerini barındıran ve bu teknolojileri diğer mühendislik dallarından çok daha fazla kullanan bölümümüzde, bu teknolojik olanakların daha fazla öne çıkarılması hedeflenmektedir.

------------------------------------------------------------------------------------------------------------------------------

<b>BÖLÜM BAŞKANI'NDAN</b>

Sakarya Üniversitesi Bilgisayar Mühendisliği Bölümü 1994-1995 eğitim-öğretim yılında eğitime başlamıştır. Ders içerik ve programlarını çağın ihtiyaçlarına uygun bir biçimde hazırlayıp güncelleyerek ve bilişim alanında kariyer sahibi akademisyenleri bünyesine katarak sevgili öğrencilerimize en güncel bilgileri ulaştırmayı ve böylece iş hayatına uyumlu ve güçlü katılımını sağlamayı amaçlamıştır.

Küreselleşme sürecinin lokomotifi olan bilgisayar-bilişim teknolojilerine ve bilgisayar mühendislerine olan ihtiyacın uzun yıllar devam edeceği açıktır. Bu ihtiyaca en etkin cevabı oluşturmak amacıyla, Bilgisayar mühendisliği bölümü, bilgisayar sistemlerinin yapısı, geliştirilmesi ve etkin kullanımı konularında eğitim vermekte; çağdaş teknolojik bilgi ve toplum bilinci ile donanmış, çevre ve mesleki etik değerlere duyarlı, girişimci ve uygar mühendisler yetiştirmeyi hedeflemektedir. Ayrıca öğrencilerin yabancı dil öğrenmelerini desteklemek amacıyla isteğe bağlı bir yıl hazırlık programı ve bu programı başarı ile geçen öğrencilerin yüzde otuz oranında İngilizce destekli eğitim alması sağlanmaktadır.

Bilgisayar Mühendisliği Bölümü'nden mezun olanlara Bilgisayar Mühendisi ünvanı verilmekte ve mezunlar çeşitli kuruluşlarda bilgi-işlem sistemi kurulması ve işletilmesinde ve yazılım geliştirme uygulamalarında çalışabilmektedirler. Genel olarak Yazılım uzmanı, ağ tasarımcısı, sistem çözümleyici, uygulama programcısı, bilgi işlem merkezlerinde yönetmen, kurucu ve yönetici mühendis, veri tabanı yöneticisi, bilgisayar destekli endüstriyel sistemlerin tasarımı ve gerçekleştirilmesi, araştırma geliştirme mühendisi gibi görevler alabilmektedirler.

Sevgili öğrencilerimizin ve mezunlarımızın, insan hayatını kolaylaştıran herhangi uygulamada, topluma ait bir problemin çözümünde yada dünyayı ilgilendiren bir konuda kendisinden beklenen katkıyı en iyi biçimde göstereceğine inancımız tamdır. Bu inançla her biri bilgisayar ve bilişim alanında söz sahibi olacak Bilgisayar Mühendisliği Bölümü öğrencilerimize ve mezunlarımıza sevgilerimi sunar başarılar dilerim.

@Bilgisayar Mühendisliği Bölüm Başkanı
